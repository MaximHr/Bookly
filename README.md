От стотици години хората пишат произведения, за да изразят техните чувства и възгледи. А с помощта на Bookly, те вече могат да споделят техните мисли и идеи пред по-голяма аудитория. Bookly е уеб приложение, в което всеки потребител може да си създаде акаунт и да публикува своята творба без значение дали тя е роман, разказ или стихотворение. Авторите качват pdf файл с текста на книгата и попълват основната информация за нея – заглавие, резюме, снимка на корицата, ключови думи и цена. Цената се определя от самите автори, като те имат възможност да предлагат творбите си напълно безплатно, с цел да добият популярност сред читателите, или да я продават. Bookly получава комисионна от 7% за всяка продадена книга. След като произведението е публикувано, клиентите на платформата могат да го закупят, ако е фиксирана определена цена, или да го прочетат директно. Също така те могат да го оценят и да напишат коментар с тяхното мнение. По този начин писателите получават обратна връзка, а Bookly разбира кои са най-харесваните книги и ги препоръчва на потребителите. Освен това приложението предлага и най-новите, и най-четените продукти. То запазва продуктите, които чете клиента, и тези, които е закупил. 
